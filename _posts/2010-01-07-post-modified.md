---
title: "Post: Непредвидлив е патот на нашата судбина – затоа бори се!"
last_modified_at: 2016-03-09T16:20:02-05:00
categories:
  - Blog
tags:
  - Post Formats
  - readability
  - standard
---

Сите сме дојдени на овој свет поради некоја причина, но зошто, зошто толку болка и мака трпиме, зошто сме дојдени за толку да страдаме... Прашања, кои секој од нас барем еднаш си ги поставил во текот на животот.
Сме се родиле. Тешко, мачно, со плачење сме дошле на овој свет. Трнлив е патот до стигнувањето тука. Играта и борбата жестоко започнуваат. Ние како мало човечиња се бориме со чудовиште, многу пати посилно од нас, наречено живот. Тешко започнуваме да се качуваме по скалилата на суровоста. Сакајќи да ја победиме, многу пати губиме. Се  мачиме за да излезиме од стомакот на нашите мајки, тешко доаѓаме овде. Цело наше тело е облиено со крв. Крв која, не знам, можеби е доказ дека не е се розево тука, дека едноставно крвнички се бориме со животот. Се бориме со се околу нас, од првиот здив се бориме со неправдите на животот. Најпрво со првиот чекор, сто пати ќе падниш се додека не се исправиш и не почнеш да одиш како што треба. Не знаеме да јадеме, треба сам да се научиш да ја држиш лажицата за да едноставно преживееш. Тешко е знам. Нема лесно во животот, нема никој да те научи додека сам не научиш. Сами сме на овoј свет. Да, тука ги имаме родителите и блиските пријатели, но тие можат само да ти подадат рака, не и да се борат за тебе, бидејќи и тие имат свој живот. Сите се бориме за својот живот. По некоја година започнуваме да растеме и да го осознаваме светот, ги гледаме сите околу нас, почнуваме да се споредуваме да сакаме и ние да го направиме истото. Почнуваме во училиште и тука борба повторно. Се учиме да читаме, да пишуваме, се бориме со буквите како со ѕверови кои сакаат да не нападнат. Доаѓа и првата симпатија. Првото наше детско заљубување, а кога ќе видеме дека нашата симпатија не не сака нас почнуваме да се кршиме. Срцето ни е во болка, премногу тагуваме. Пак продолжуваме да се бориме, одново стануваме со нова надеж за подобро утре. Доаѓа и средното образование. Тука нови проблеми, нови околности, нови борби. Пак се бориме со пречките на животот. Потоа доаѓа и факултет. Ние луѓето сме многу различни едни од други. Сакаме секогаш во животот нешто, што е невообичаено, што не го има секој друг човек, едноставно не сакаме да бидеме како сите други. Зошто? Едноставно тоа е така во нас. И тука одново борба. Сакаме да правиме нешто, што не го прават сите. Сакаме да студираме или да работиме најдвор од нашата земја за некои поголеми цели и идеали. Одиме во странство и со полна пареа го започнуваме животот таму, но за жал не се пронаоѓаме, едноставно се губиме себе си во вртлогот на сплет на околностите. Зошто што се случува? Зошто повторно добиваме шамар од животот? Не знаеме да го пронајдиме одговорот. Пак борба, пак одлуката да останам или не. Да се жртвувам или не. И тоа е една нова борба, едно ново растење, согледување на светот од поинаква перспектива. Одделување од домот, од своите најблиски. Нешто што оној кој не го искусил, не пораснал, не знае што е вистинска болка на само 18 години. Влегуваме низ вратата на некоја љубов. Го одиме и тој пат, но наидуваме на длабока дупка во која неочекувано паѓаме несвесни што се случило, да токму тоа, сурово не повредуваат. И целта е да се воздигнеме и да продолжиме со борбата. Некој не скршил, повторно борба. Се бориш со себе си, сфаќаш дека си ја згрешил професијата не знаеш што понатаму. На голем крстопат си и на големо искушение, но не не се предаваме, туку повторно се бориме.

 Потоа доаѓа она брак, семејство, деца. Повторно нови борби. Пак нешто ново ни приредува животот. Пак сме во бура од која треба сами да излезиме без ничија помош. Се соочуваш со проблемите на своите деца. Болести, кавги, и тие ќе бидат повредени, им се скарала најдобрата другарка и да ти повторно се бориш и со она кое индиректно те погодува. А на крајот доаѓа староста, ја гледаме сегашноста, како внуците играат во дворот, но со мислите сме во минатото, кај нашите родители. Тоа е можеби најрелаксираниот период во животот, бидејќи знаеме дека ни се ближи крајот. А крајот е тоа е нешто, што никој не знае каде одиме и каде ги плаќаме нашите грешки на овој свет, или повторно е нова неочекувана БОРБА.
И да животот ни носи премногу борби, премногу планини кои мора да ги искачиме, но кога една од нив ќе искачиме ние сме на врвот. Таму не грее сонце и се одмараме од претходната борба, берејќи сила за онаа следната!
![ivana](/assests/download.jpg)
